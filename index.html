<html>
  <head>
    <link rel="stylesheet" href="https://cdn.jsdelivr.net/npm/purecss@3.0.0/build/pure-min.css" integrity="sha384-X38yfunGUhNzHpBaEBsWLO+A0HDYOQi8ufWDkZ0k9e0eXz/tH3II7uKZ9msv++Ls" crossorigin="anonymous">
  </head>
  <body>
    <h1>Pozemkove spolocenstvo SKALKA II</h1>
    <h2>Výročná správa pozemkového spoločenstva za rok 2024</h2>
    <p>
Vážené Valné zhromaždenie. <br/> Predkladám Vám výročnú správu pozemkového spoločenstva za rok 2024. Rok 2024 sme začali značením prebierky spolu s OLH v poraste 233. Vo februári 2024 sa zišiel výbor pozemkového spoločenstva, ktorý sa zaoberal prípravou výročnej schôdze a voľbou do orgánov spoločenstva. Následne sme mali volebné valné zhromaždenie, kde bola odsúhlasená uzávierka za rok 2024 a zvolené nové orgány spoločenstva. Na valnom zhromaždení som informoval o výzve z banky na zrušenie účtu, ktorú sme obdržali a v apríli 2024 nám bol bankový účet zrušený. Finančná hotovosť z bankového účtu bola prevedená do pokladne. Aj napriek tomu sme do apríla na bankových poplatkoch zaplatili skoro 45 Eur. Do dnešného dňa sa nám nepodarilo založiť nový účet vzhľadom na podmienky a poplatky na bankových účtoch, čo však s najväčšou pravdepodobnosťou budeme musieť podstúpiť kvôli transakčnej dani. V rámci šetrenia sme zrušili používanie systému profievidencia. Aj napriek týmto opatreniam je výsledok hospodárenia naďalej v záporných číslach, na čo som poukázal aj na minuloročnom valnom zhromaždení a žiadal zhromaždenie o návrh riešenia.</p>
<p>
V priebehu mesiacov máj - jún sme realizovali odovzdanie prebierkového dreva podielnikom. Nepodarilo sa nám žiaľ odovzdať alebo predať všetky podiely a k dnešnému dňu evidujeme ešte 8 neodovzdaných podielov. Prispieva k tomu aj fakt, že kvalita dreva je nízka a cena za dopravu vysoká. V januári r. 2025 sme vyplatili OLH a zároveň nám pribudla nová agenda a výdavok za plán požiarnej ochrany.
</p>
<p>
V marci 2025 sme podali daňové priznanie za rok 2024, pričom sme si uplatnili výnimku z platenia minimálnej dane podľa paragrafu 46b odsek 7e zákona o dani z príjmov. Ak by sme museli platiť minimálnu daň, bolo by to už v tomto roku pre spoločenstvo likvidačné.
Vzhľadom na vyššie uvedené fakty som oboznámil výbor pozemkového spoločenstva, že v tomto stave už ďalej nie som schopný viesť zodpovedne riadne fungovanie pozemkového spoločenstva a požiadal som výbor o predloženie návrhu na zánik pozemkového spoločenstva z dôvodu úpadku.
</p>

<h2>Dôvodová správa k návrhu na zánik pozemkového spoločenstva</h2>
<p>Vážené Valné zhromaždenie. Výbor pozemkového spoločenstva predkladá Valnému zhromaždeniu návrh na zánik pozemkového spoločenstva z dôvodu úpadku spoločenstva a poveruje Ing P. Jesenského prípravou dôvodovej správy s návrhom riešenia formou nájmu.
</p>
<p>
Ako už bolo spomenuté vo výročnej správe a v správe o hospodárení pozemkové spoločenstvo vzhľadom na objem príjmov a výdavkov nie je schopné zabezpečiť svoje riadne fungovanie.
Minimálny objem výdavkov spoločenstva sa pohybuje na cca. 500Eur ak by sme k tomu prirátali platbu minimálnej dane tak je to okolo 840 Eur. Ak odrátame záväzky spoločenstva, tak aktuálny stav pokladničnej hotovosti je menší ako náklady spoločenstva. Zároveň v lesnom pláne ročne môžeme prebierkou vyťažiť iba okolo 40m3 dreva, pričom sa jedná o drevo nepredajné z dôvodu kvality a druhu drevín. Preto v tomto stave nie je možné udržať chod spoločenstva a výbor žiada valné zhromaždenie o návrh riešenia. 
</p>
<p>
Ing. Pavol Jesenský ponúkol výboru riešenie pomocou nájmu s jednotlivými podielovými vlastníkmi za daných podmienok: 
<ul>
<li>dĺžka nájmu 10 rokov</li>
<li>vypočítané nájomné na základe vyhlášky o nájme, lesohospodárskeho plánu  a zohľadnení nákladov na obhospodarovanie lesa je <b>-130,62Eur</b> ročne</li>
<li>navrhované nájomné je <b>396Eur</b> ročne (33Eur ročne pre 1/12 podielu)</li>
<li>náklady spojené s obhospodarovaním lesa znáša nájomca</li>
<li>platnosť nájmu začína dňom zápisu nájomcu do registra obhospodarovateľov lesa</li>
</ul>
</p>
  </body>
</html>